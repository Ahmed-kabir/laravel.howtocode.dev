#মডেল
***
যদিও অধ্যায়টির নাম **মডেল(Model)** দিয়েছি, এটা আসলে **এলোকোয়েন্ট মডেল(Eloquent Model)** কিন্তু এটাকে শুধু এলোকোয়েন্ট না বলে **এলোকোয়েন্ট ওআরএম মডেল(Eloquent ORM Model)** বললে সঠিক ভাবে ইন্ডিকেট করা হয়। আর যখনই একবার এটাকে চিনে যাব তখন থেকে আমাদের লারাভেল বন্ধু মহলে শুধুই **মডেল(Model)** বলে ডাকবো।
অনেকটা "মাসনুন ভাই" বা "হাসিন ভাই" এর মতো, একবার চিনে গেলে আর পুরা নামটা বলা লাগে না।

আসুন ব্যাপার গুলোকে একটু ভেঙ্গে ভেঙ্গে বুঝে নেইঃ

#####ওআরএম(ORM)
পুরোটা হলো Object Relational Mapping, যা এক ধরনের কায়দা ব্যবহার করে অবজেক্টের মধ্যে রিলেশন তৈরি করে, এই অবজেক্ট গুলো মূলত ডাটাবেজ এর অবজেক্ট।

#####এলোকোয়েন্ট(Eloquent)
এলোকোয়েন্ট(Eloquent) হলো একটি ওআরএম(ORM) এর নাম, যা একটি একটিভ রেকর্ড(Active Record) এর প্রয়োগ(Implementations)। যেটা লারাভেল এর জন্যই তৈরি করা হয়েছে। এটা অন্যান্য ওআরএম থেকে বেশ শক্তিশালী ও বুদ্ধিমান। ডাটাবেজ নিয়ে কাজ করার সময় আমারা এর নানান কারিশমার সাথে পরিচিত হবো।

#####মডেল(Model)
মডেল হলো একধরনের ক্লাস যার প্রতিটি অবজেক্ট এক একটি টেবিলের এক একটি রো বা রেকর্ড কে রিপ্রেজেন্ট করে।
মনে করি আমাদের একটি টেবিল আছে যার নাম users. এবং যদি এর জন্য একটি মডেল বানাই তার নাম দিবো User. যা users টেবিল এর প্রতিটি রেকর্ড কে রিপ্রেজেন্ট করবে।
এখানে একটি মজার নিয়ম আমরা ফলো করবো, টেবিল এর নাম বহুবচন(plural) ও মডেল এর নাম একবচন(singular)। তখন আমরা যে মডেলটি বানাবো, এলোকোয়েন্ট ঠিকই তার টেবিলটি ডাটাবেজ থেকে খুঁজে ম্যাপ করে নিবে। যদি এই নিমের অন্যথা হয় তখন মডেল বানানোর সময় টেবিলটির নামটি বলে দিতে হবে।


আমরা এলোকোয়েন্ট ওআরএম ব্যবহার করে টেবিলে Create, Edit, Delete, Select এবং আরও অনেক কিছুই করতে পারবো কোনও SQL statement না লিখেই। আপনি কি রিলেশনাল ডাটাবেজ এর কথা ভাবছেন? হ্যাঁ, সেটাও আমরা এই সিস্টেম এর মধ্যেই করে ফেলবো!!
